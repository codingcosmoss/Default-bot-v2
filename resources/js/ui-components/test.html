
Sen arradek holingda qanday do‘st bo‘lib qolamiz..
Arra daraxt go‘shtini yemasa, o‘zini ishdan chiqqan deb
o‘ylaydi.

Hoy Nyuton, sen tortishish(gravitatsiya)qonuni nima ekanini
bilasanmi. Men o‘zim ayta qolay, u - sakson yoshli otaxonning
hassaga suyanganicha “as-solatu xoyrum min annavm”
(namoz uyqudan afzaldir) deya yangragan sadolar
tomon yuzlanishidir...
O‘zi haqida gapirayotgan erkakka,
boshqalar haqida gapirayotgan ayolga ishonma.

Har bomdod azonida aytiladigan jumla
Insonlar so‘zlarga o‘xshashadi. Bog‘lovchi so‘zlarni old
ko‘makchilardan ko‘ra ko‘proq yaxshi ko‘rishadi.
Osmondan shuncha chuchuk suv tushsa ham, dengiz
sho‘rligicha qoladi.
O‘zingga jabr qilma, ba’zilar har qancha uringaning bilan baribir
o‘zgarmaydi.
Kiyimida “arzon ayol”ning ifori.
Og‘zida undan “arzon ayol”ning ta’mi.
Xotirasida esa birgina ayol. Bu o‘sha – bir kuni unga: “Sharaf
boylikdan qimmatroq”, - degan ayol.
Inson qiladigan birinchi xato, o‘zini xato qilishdan yuqori
turishiga ishonishidir.
Biz tarixni o‘qishga qattiq qiziqamiz.
Biz shunaqamiz: yozilishida ishtirok etmagan narsalarimizni
o‘qishni yaxshi ko‘ramiz.
Dushmanlar bilan to‘lgan bu olamda birgina dushmaning bo‘lib,
yostig‘ingga bosh qo‘yishing muvaffaqiyatdir.
Ayol kishi unga nisbatan ehtiros sotuvchisi kabi muomala
qiladigan erkakdan ranjiydi.
Ayol kishi unga nisbatan muqaddasdek muomala qiladigan
erkakdan ham ranjiydi.
Oddiygina, u mana shu ikki holatning birgalikda aralshmasidir.
Yaroqlilik muddati shart bo‘lmagan yagona guvohnoma o‘lim
guvohnomasidir.
Oltin qafasga kirgan kunim haroratli qo‘l siqishganlardan hech
birini oltin ketib qafas qolganida meni yupatganini ko‘rmadim.
Bu yurtda xursandchilik bokiralardek uyalib keladi. Qayg‘u
bo‘lsa, buzuqilardek ochiq.
Haqiqiy sadaqa cho‘ntakdan emas, qalbdan chiqadi.
Hatto, tilanchi ham tabassumdan dirham olganida xursand
bo‘lganidek shodlanadi.
Yuragi to‘xtaganda: “O‘ldi”, - dedilar.
Aslida, ancha oldin o‘lganini bilmadilar.
U ikki oyog‘ida yurgan tobut edi. Farqi – u o‘z-o‘zini ko‘tarib
yurgandi. Bugun uni ko‘tarib olishgan.
“Insonlar seni sekin harakatingda ayblashsa, sen ularga qayerga
ketayotganingni bilishingni ayt”.
Bu – toshbaqa o‘z o‘g‘lini katta hayotga tayyorlay turib aytgan
so‘zlari.
Ularni boshliqlardek xatti-harakatlardan to‘xtatish uchun
birinchi qadam: qullardek xatti-harakatlardan to‘xtashdir.
Agar qoidalaringni amalga oshirishda muvaffaqiyatsizlikka
uchrasang, uslublaringni o‘zgartir, qoidalaringni emas. Daraxtlar
barglarini o‘zgartiradi, ildizlarini emas.
Dengiz haqida kattakon bandargohdan ko‘ra kichkinagina qayiq
ko‘p narsani biladi.
Yo Alloh, bu bomdod azoni...
Mana shu bu kasal sayyora jasadida qolgan yagona urib
turganidir.
“Shamol kirayotgan eshikni yopgin-da, damingni ol”, - deb
aytishadi.
Ularga qanday qilib tushuntiray.. Men bir marta sening
iforingni eltuvchi shamol kirgan eshikni berkitishdek kuchli
emasman.
Kaktus ochiqko‘ngil o‘simlik.
Yaxshiliklarimiz tashqarimizda namoyon bo‘lib, tikanlarimiz
ichimizdaligidan farqli o‘laroq, hamma tikanlari ichidagi
yaxshiliklarni himoya qilish uchun ko‘rinib turadi.
Farzandlarimizni boshqalardek bo‘lishlari uchun tarbiyalab,
keyin eski xatolar qilganlari uchun ayblashimiz adolatsizlik
emasmi..
Urushda qurol va kafan sotuvchilaridan boshqa hamma
yutqizadi.
Onasining suti tiqilib qolib o‘lgan chaqaloq dushmanlarsiz ham
o‘lish mumkinligini erta bildi.
Tamakisi tamom bo‘lganida dedi: “Ahmoq odam maftunkor
ayolga uylanadi, oddiy odam oddiy ayolga uylanadi”.
Men dedim: “Bobo, zakiy odam nima qiladi.”.
- Qalbing bobongning sirini sig‘dirsin, bu sirni buvingni
hujumidan asragin va o‘lganimdan keyin, mening nomimdan
yetkazgin: “Zakiy kishilar uylanmaydilar.”
Eski do‘stimga:
“G‘alaba sarxushligi sendan yengillatildi.
Qalbim Nuhning kemasidek basharni ham, hayvonlarni ham
ko‘tara oladigan ekanligi menga ayon bo‘ldi”.
Hamma narsani sotib olish mumkin deb hisoblaydiganlar
sevgining juda ham arzonligiga ishonishadi. Chunki
kambag‘allar ham bemalol seva oladilar.
Haqiqiy muhabbat bu umr bo‘yi qalbingda belgidek ko‘tarib
yuradigan narsa.
Xuddi, yelkangdagi chechakka qarshi emlashdan qolgan izga
o‘xshab.
Kimdir senga: “Qalbim tashlab ketilgan”, - desa, ahmoqqa
o‘xshab unga hamdardlik bildirib o‘tirma.
Bu kishi boshqacha qilib: “Qalbimni o‘zing bilan yashnat”, -
demoqchi bo‘lgan.
Arab tarixidagi eng mashhur bozor Ukoz bozori.
Bu o‘tmishdan beri biz gapsotar ekanligimizning isbotidir.
O‘zining bir do‘stiga o‘q otgan kishi bilan do‘stlashma.
Shubhasiz, u o‘z kamonini sen tomonga yo‘naltiradi.
Tilshunoslikda turlanmaydigan ismlar bor.
Qalbda esa, unutilmaydigan chehralar.
Tashqi ko‘rinishni muqaddaslashtiradigan kimsalarga:
Yodda tuting.Kichkina bir chumchuq kattakon tuyaqushdan
ko‘ra balandroqqa uchadi.
Mix (inson) boshigagina urilganingda o‘z ishingni bajaruvchi
bolg‘aga o‘xshashingdan nima foyda.
Biz ularning darajasiga tushishni istamaydiganlar, takabburlik
va o‘zini yuqori tutish orasidagi katta farqni bilmaydilar.
O‘zini katta tutish bu oilamizdagilarning yoshligimzdagi
maslahatlariga o‘xshaydi: “Ko‘cha bolalaridan nariroq yur.”.
Mutolaa kishini madaniyatli qiladi, biroq yozuvchi emas.
Liberal arab: Onasi unga turmush o‘rtoq,
Otasi farzandlarining ismini,
Qaynonasi qayerda yashashini,
Ayoli bo‘lsa, qanday yashashini tanlab beradi.
Keyin senga shunday deydi: “Men liberalman. Chunki men
erkinlikni sevaman.”
Ba’zilarning sekin-asta rivojlanishiga qancha harakat qilma,
baribir oldinga siljimaydilar.
Parvoz akademiklarining barchasi birgina toshbaqani uchishga
o‘rgata olmaydi.
Sirlarimiz – ovga aylangan paytimizda ovlashlari uchun
boshqalarga ishonib topshirgan qurollarimiz.
Takabburlik bu – barcha sodir bo‘layotgan narsaga o‘zining
aloqasi bor deb o‘ylash.
Bitta takabburni bilaman. Hali hanuz, mol jinni bo‘lishining
sababi – o‘zining birdaniga vegetarian bo‘lishga qaror
qilganligi, deb hisoblaydi.
Qadimda qabilaning bitta shoiri va 1000 ta chavandozi bo‘lardi.
Hozir 1000 ta shoir va bitta chavandoz bo‘lib qoldi.
Qabilaning hurmatiga nima bo‘lganini, albatta, bilasiz.
Bu olam telba.
Erkaklari kallikdan qo‘rqadi,
Ayollari bo‘lsa ortiqcha sochdan.
Xalqaro savodsizlikka qarshi kurash kunida bir narsani
ta’kidlashni yaxshi ko‘raman:
Bizning muammoimiz ta’lim oluvchilarning nodonligida
yashiringan, savodsizlarning savodsizligida emas.
Onajon, xonangiz eshigini taqillatib: “Kechqurun
qo‘rqyapman”, - deganida bag‘ringizga bosgan farzandingiz
ulg‘aydi. Endi u xonangiz eshigini taqillatib: “Qo‘rqinch bu
sog‘inchdir (g‘am-g‘ussa)”
, - deyishni xohlaydi.
Onalarning yagona xatosi – ular og‘zimizni o‘zlaridan
ajratishadi-yu3
, lekin qalbimizni ajrata olishmaydi.
Ko‘p narsa so‘ramayman.
Faqatgina, achchiqqina qahva va 5 daqiqaga shakarni
xotiramdan o‘chirish.
Muammoimiz – biz muvaffaqiyatsiz tajribalarimizni hayot
nazariyalari qilib olamiz.
Er-xotin ajrashishi bu – er-xotinning muvaffaqiyatsizlikka
uchrashi, nikohning emas.
Ikki do‘stning ayriluvi – ikki do‘stning muvaffaqiyatsizlikka
uchrashi, do‘stlikning emas. Ko‘krakdan ajratish haqida gap ketmoqda
Qadimda ikki arab safar davomida sherik bo‘lib qolishsa, biri
ikkinchisiga: “Meni ko‘tarib olasanmi yoki seni ko‘tarib
olaymi.”, - der edi. Bu “Gapirasanmi yoki o‘zim gapiraymi.”
degan ma’noni anglatardi.
Biz gapning yuk ortiladigan hayvon ekanini erta bilganmiz.
Haq va botil o‘rtasidagi kurash har asrda o‘sha-o‘sha qoladi.
Faqat, qo‘shinlar o‘zgaradi.
Seviklilar mohir mergan o‘qlariga o‘xshaydi.
Ko‘krak qafasini teshib o‘tishadi va qalbdan joy olishadi.
Bu sayyoraning bechora olimlari nurni borliqdagi eng tezi deb
o‘ylashadi. Ular bilishmaydiki, duoning yer va samo orasidagi
masofani bosib o‘tmog‘i uchun bir soniyadan ham kam vaqt
ketadi.
Chumoli boshoq donini hech bir nolishsiz yig‘adigan ishchidir.
Chunki u katakcha (uya)sida malika yagona ekanligini biladi,
katakchasi emas.
Bizning ko‘pgina muammolarimiz mushaklarga emas, aqlga
muhtojdir.
Shamol qanchalik kuchli bo‘lmasin, och qolgan bolakayning
qo‘lidagi nonni tortib olmaydi. Biroq uyqu bu ishni osonlik
bilan qilishi mumkin.
Ko‘zguga qarab, mening ko‘zlarimda qanchalik go‘zal
ekaningni bilishing uchun tug‘ilgan kuningda senga ko‘zlarimni
so‘vg‘a qilaman.
Qog‘ozning yog‘ochdan kelib chiqishini bilganimdan beri,
daraxtga daftar, o‘rmonga kutubxona, o‘tinga esa
bosmaxonadagi ishchi singari qaray boshladim.
Biz hamma ishda boshqalarga ergashadigan xalqmiz.
Faqat, din ishiga kelganda yangilik o‘ylab topamiz.
Bu virtual olamda boshqalarga o‘zingning yaxshi ekanligingni
ko‘rsata olishing yaxshi.
Lekin eng zo‘ri sening haqiqiy olamingda yashovchilarga sen
haqiqatda yaxshi ekaningni ko‘rsata olishingdir.
Har qanday fikrga qarshi eng xavfli kishilar bu – fikrni qo‘llabquvvatlovchilar va qarshilar o‘rtasida to‘xtab qolgan betaraflar.
Lasos baliqlari menga muammoning egasi oqimga qarshi suzishi
kerakligini o‘rgatdi.
Fasod bo‘lgan jamiyat islohotchilarda biror ayb topa olmasa,
ularni eng go‘zal narsalari ila ayblaydilar: Lut qavmi aytgan ediku: “Lut ahlini yurtingizdan quvib chiqaring, chunki ular
pokiza bo‘lishni xohlagan kishilardir”
Jazo amalning jinsidandir.
Ovchining bergan ovqatini yaxshilik deb o‘ylagan baliq, kechki
ovqatga aylandi.
Uyatsizlik bu – unga qo‘shni bo‘lgan daraxtdan yasalgan
daraxtni chopayotgan boltaning sopi bo‘lishing.
Itoatsizlik esa – ana o‘sha daraxtning o‘zi bo‘lishing.
Sabotli kishilar haqida ko‘p gapirayotgan kishi, boshqa bir yo‘l
bilan senga o‘zining beqarorligi haqida aytishga harakat
qilyapti.
Bu jahon bilan mening muammoim – men xohlagan narsamni
gapiraman, u bo‘lsa, faqat, o‘zi eshitishni xohlagan narsani
eshitadi.
Aloqa (vositalari) inqilobi Yer sayyorasini “kichik qishloq”qa
aylantirish borasida muvaffaqqiyatga erishgan bo‘lsa-da,
insoniyatni qo‘shnilarga aylantirishda omadsizlikka uchradi.
Bugungi kundagi tanqidiy adabiyot xo‘rozlar jangiga o‘xshaydi.
Undagi eng muhim jihat bu oxirgi patning yulib olinishidir.
Men yangi fikrga ega bo‘lish uchun emas,
balki eski fikrlarimdan xalos bo‘lish uchun o‘qiyman.
Qahva idishi ichidagi suv qaynamayapti.
Chunki u barmoqlaringga teginish uchun “barmoqlar”i uchida
turibdi.
U mahzunlikka tayyor edi. Natijada, go‘zal qalb va kuchli
xotiraga ega bo‘ldi.
Qo‘rqinch ichimda unib, tuproqdan ekanimga ishonchim ortdi.
Quvonch bizning yurtda “farzi kifoya”, qahr esa “farzi ’ayn”dir.
Yetishni xohlaganimizda yo‘llarning uzun bo‘lib qolishi
g‘aroyib emasmi..
Tarix sahifalarida qolganlar va undan ataylab yoki g‘ofillik
tufayli tushib qolganlar...
Ularning geografik nasibalari 2 metr tuproq bo‘ldi.
Inson chegarasidan tashqari narsalar ichida tarix deb
nomlanuvchi narsa yo‘q.
Tarix - insoniyat yasagan o‘zgaruvchan narsadir. U bilan yer
yuzida xatosidan o‘rganmaydigan yagona jonzot ekanliklarini
ta’kidlab turadilar.
Bir toifa insonlar bo‘lmagan narsani xuddi bo‘lgandek
yozadilar.
Yana bir toifa insonlar esa, bo‘lib o‘tgan narsani xuddi
bo‘lmagandek tushirib yuboradilar. Qisqacha aytganda, bir toifa
insonlar o‘tmishlari xijolatli ishlarga to‘la bo‘lganligi uchun
aldaydilar.
Buvim aytardilar: “Qiyomatning katta alomatlari sodir bo‘ldi,
yubkalar kaltalashib ketdi”. Buvim 7 yil oldin vafot etganlar.
Men har kuni qiyomat bo‘lishini kutaman, chunki yubkalar
ko‘proq kaltalashib ketmoqda.
Senga: “Farzandli bo‘l, sendan keyin ismingni ko‘tarib yuradi”,
- deyishadi.
Tug‘ilishingdan avval senga tanlashadigan ismning sha’ni
haqida, hatto, o‘lib ketganingdan keyin ham qayg‘urishing
kerak.
Haq gap jundan qilingan jemperga o‘xshaydi. Uning munosib
vaqti ob-havo sovuq bo‘lgandadir. Ammo uni yozda kiyish
kishini hazilkash insondek qilib qo‘yadi.
Nafratga aylanadigan muhabbat avvalidanoq muhabbat
bo‘lmagan.
Muhabbat shunday bir hokimiyat-ki, faqatgina unga qarshi
inqilob qila olmaysan.
Imom Shofe’iy ko‘p unutib qo‘yayotganlari haqida Vaki’ga
shikoyat qilganlarida bu ma’siyatning ko‘pligidan bo‘lishini
aytdilar.
Allohim, hali ham ismlarimizni unutib qo‘ymayotganimiz uchun
o‘zingga hamd bo‘lsin.
Yolg‘izlik atrofingdagi odamlar soniga qarab emas, balki
ularning senga bo‘lgan hissiyotlari chegarasiga qarab bo‘ladi.
Uzoq davom etgan hamkorlik do‘stlikni paydo qilmaydi.
Mana ming yillardan beri bug‘doy o‘roq bilan, yog‘och taxta
kesish zavodi bilan hamkor.
Qabih ishdan yomon narsa yo‘q. Faqat, ularga oqlovchi
dalillarni sotishimiz undan yomonroq.
Surgun joyi haqida gapirayotgan kishiga ishonilmaydi. Surgun
joyi bo‘lishi uchun, avvalo, vatan bo‘lishi kerak.
Oyoq kiyim sotuvchisi mendan so‘raydi:
- Qaysi oyoq kiyimni xohlaysiz.
- Men arabman,menga Hunaynning oyoq kiyimidan5 ber.
O‘layotgan paytida narxi oshadigan yagona narsa bu vijdondir.
Vatanning tuprog‘i ajoyib-da. Uni qancha bosganimiz sari bizni
ko‘proq sevadi.
Oldingga kech keldim, chunki seni erta yo‘qotishdan qo‘rqdim.
Jamiyatimizdagi ko‘p erkaklar sherdirlar.Urg‘ochilariga hamma
narsaning g‘amini tashlab, o‘zlari esa irillashni bo‘ynilariga
oladilar.
Dengizchilarni yo‘l emas, shamol yetaklaydi.
Kattaroq qalb xohlayman...
Seni loyiqligingcha sevish uchun...
Qachonki, sajda qilsang menga xabar ber, yerni o‘pay. Chunki
hozir peshonangdan o‘pishning yagona yo‘li shu.
Qachon farzandlaringizning yuzidan o‘psangiz, bilingki,
Hims6da na bolalarning yuzi qoldi, na otalarning labi.
Suriya bolalari oddiy bola edilar. So‘ngra to‘satdan Reuters’ga
“tezkor xabar” bo‘lishdi. So‘ng, yig‘layotgan boshlovchi
o‘limlari haqida e’lon qildi. Keyin, biz ayollardek yig‘ladik...
Suriyadagi shahar
Mag‘lubiyatdek og‘ir narsa yo‘q. Faqatgina, yordamsiz qolish
og‘irroq.
Chunki mag‘lubiyat dushman tomonidan keladi. Yordamsiz
qolish esa do‘stlar tomonidan bo‘ladi.
Sevgi haqida ko‘p gapirish uning yo‘qligidan dalolat beradi.
Insonlar o‘zlarida yo‘q narsa haqida ko‘p gapirishadi. Marhum
haqida ko‘p gapirayotgan mana bu bevani ko‘rmaysizmi..
O‘limdan ham yomoni hayotsiz hayotdir.
Sevgi ko‘r bo‘lish uchun tug‘ildi.
Kichik kamchiliklar ko‘zga ko‘rinishni boshladimi, demak, u
chamadonini yig‘ishtira boshlabdi.
She’rning haligacha shoirlarga noma’lum bo‘lgan vazni bor. Bu
sening qadaming ritmidir.
Men shunday bir vatan istaymanki, u yerda farzandlarimni o‘z
haq-huquqlarini talab qilishni o‘rgatib tarbiya qilay va meni
hech kim terroristik uya tuzishlikda ayblamasin.
Yozuv – odamzot bilgan eng muhim yashirinish vositasi.
Bomdod namozida Eynshteynning nisbiylik nazariyasi javob
berolmaydigan narsa bor. U sajda qilib ko‘tarilishdir.
Ayol pichoqqa o‘xshaydi. Agar kishi dastasidan ushlasa, foydali
va itoatkor vosita. Lekin ko‘p kishilar tig‘ tomonini ushlaydilaru, keyin yetkazgan jarohatidan o‘ksinib yuradilar.
Biz sizdan temir eshiklar xohlamaymiz.
Faqatgina, o‘g‘rilar bilan bizning oramizni ayirishingizni
istaymiz.
Har ikki rak’at orasida tahorat qilgin. Bizning uyda suv
chanqagan.7
Ozod va qulni ajratib beruvchi nasa terisining rangi emas, balki
ruhdir.
Ko‘pgina qordek oppoq kishilar, aslida, qullar.
Begonalikning eng yomoni Vatanning ichidagi begonalikdir.
7 Bu so‘zlarida yozuvchi ayol kishiga murojaat qilmoqda. Yozuvchi: “Sening tahorating ila,
suvlarning chanqog‘i bosilar”, deb ayoliga murojaat qilayotgan bo‘lishi mumkin.
Abbos ibn Firnos8 uchish uchun harakat qilmagandi. Balki u:
“(Yer) qandayin tor bo‘lib ketdi.”
, - deyishga uringan edi.
Faqat, bu gapini patdan yasalgan ikki qanot bilan aytdi.
Biz natijalardan so‘ralmaymiz. Balki mana shu natijalarni
amalga oshirish uchun yurgan yo‘llarimizdan so‘ralamiz.
Qiyomat kuni payg‘ambarlar yonlarida hech kim bo‘lmagan
holatda keladilar.
Uzoq joylar mavjud emas. Biz borishni istamagan joylarimiz
mavjud.
Ayolning ko‘p shubha qilishi – muhabbat.
Erkakning ko‘p shubhasi – ishonchning kamligi.
8 Abbos ibn Firnos birinchi bo’lib uchish qurilmasini yasagan olim. Batafsil bu yerda o‘qing.
Katta bo‘lgach onasiga dedi:“Nima uchun charchaganimda
menga suyanchiq bo‘ladigan aka bilan meni qutqarmadingiz.”
Ona: “Senga Qobilning qilmishi haqida aytish vaqti bo‘libdi”.
Inson taomsiz qancha muddat yashay olishini bilish uchun bir
arabni olib kelishdi va og‘zini bog‘lab qo‘yishdi.
Ikkinchi kun uni o‘lik holatda topishdi. Chunki u kam gapirgan
edi.
Sehrli tabassum oq tishlarga muhtoj emas. Balki oppoq qalbga
muhtoj.
Eng yaxshi tabassum esa bolalarning tabassumidir. Chunki
ularning go‘shtingni yeb so‘ngra tabassum qiladigan tishlari
yo‘q.
Men sahobalar qanday bo‘lishganini bilmayman. Lekin Ibn
Salul bomdod namoziga soatsiz (budilniksiz) uyg‘onganini
bilaman. Bu o‘zini ulardan qilib ko‘rsatgan (munofiq) odamning
holati bo‘lsa, sahobalar qanday bo‘lishgan ekan-a..
Oldin bizning nazdimizda sharaf jang maydonidagi qilichlarga
bog‘liq edi. Bugun esa futbol o‘yinchilarining oyoqlariga
bog‘liq bo‘lib qoldi.
Tuzumlarni himoya qiladiganlarga ajablanmang.
Qafasda tug‘ilgan chumchuqlar qafas egasini tarbiyachi, qafasni
esa vatan deb o‘ylaydi.
Rivojlangan millat bu - aqlni ochib, avratni berkitgan millatdir.
Aqlni yopib, avratni ochgan emas.
Ayol safarga ketishni xohlar ekan unga dedi: “Menga nasihat
qiling.”.
U aytdi: “Allohga taqvo qil va yomg‘ir ostida yurma. Zero,
shakar suvda erib ketadi”.
Immigratsiya bo‘limida mendan: “Guvohnoma qidirayotgan
sizmi.” - deb so‘rashdi.
“Yo‘q, Vatan izlayotgan menman.”, - dedim...
Farzandlaringizga tarixni o‘rgating. Ammo ularni tarixda
yashaydigan qilib qo‘yishdan ehtiyot bo‘ling.
Chunki hech kim muzey qanchalar chiroyli bo‘lmasin, unda
yashashni istamaydi.
Yangi yostiqlar sotib olish orqali uyqusizlikdan xalos bo‘lishga
urinayotganlar tongda yostiqlar uyqu bitimiga yetarli emasligini
anglab yetishadi.
Bu tong ham eshigimni taqillatmaganing rostmi. Yoki eshik
xudbinlik qilib, barmoqlaring ovozini bir o‘zi ichishga qaror
qildimi..9
Ketma-ket egizaklarni dunyoga keltirgan ona hayot aka-uka
orasini ajratib tashlashini boshqalardan ko‘ra ko‘proq anglaydi.
Ota qoshlarini chimirgan payt kichkina farzand unga dedi:
“Alloh umringizni uzun qilsin, otajon. Albatta, onasi yo‘q
yetimdir.”.
Tarix ostonasida, xuddi, yetimlardek to‘xtab qolishimiz tabiiy
edi. Zero, geografiya “ma’raka”sida ulkan yo‘qotish qildik.
9 Bu yerda yozuvchi ayol kishiga murojaat qilgan. Ayolning eshik taqillatishini ham bir kuyga qiyos qilib, eshikni bu
kuyni “ichganlikda” so‘roqlagan ma’nosida bo’lishi mumkin.
Isitma bilan og‘riganimda har bir narsaning tili borligini bildim.
Oyna:
- Qurib ketsin. U yana baxtiqaro yuz-ku.
Sovun:
- Naqadar sassiq teri..
Suv:
- Qo‘llaring toza, ahmoq. Undan ko‘ra qalbingni yuv.
Barcha yo‘llar senga olib boradi. U holda sen yonishi kerak
bo‘lgan Rimdeksan.
U shu qadar xiyonatga berilib ketgan ediki, biror kim oldidan
o‘tib qolsa:
“Nega meni pichoqlamadi.. Qo‘llari yo‘qmikan..”, - derdi.
Ba’zida biz kulamiz. Chunki yig‘iga “sarmoya”mizni kiritib
bo‘ldik.
Ba’zilarga sog‘inchimizning ko‘pligidan “qani edi ularni bir kun
ham uchratib qolmagan bo‘lsak”, deb orzu qilib qolamiz.
Otasi yo‘q - yetim, onasi yo‘q - yetimlar uyi.
“Aqli kalta”(ayol)da qiyinchilik vaqtlari mingta erkakning aqli
bo‘ladi. Aql-u zakovati kuchli bo‘lgan ayol, agar, munosib erkak
topsa, u(erkak) u(ayol)ning yordamida buyukka aylanadi.
Xo‘sh, bizning oramizda onamiz Xadicha10ning aqli yoki qalbi
mavjud erkak bormi.
10 Roziyallohu anha (Alloh ulardan rozi bo‘lsin)
Biz farzandlarimizni shunday (jirkanch) dunyoga
keltirganimizda ularga oq bo‘lganmiz. Kelinglar, endi oq
bo‘lishni ular bilan ikkinchi marotaba boshdan o‘tkazmaslik
uchun ularni yaxshilab tarbiyalaylik.
Ba’zi yo‘lovchilar sumkalarini ortib ketaveradilar. Boshqa
ayrimlari bo‘lsa, hayotimizni ortib ketadilar.
Agar sen boshqalarni o‘zing bilan hayron qoldirmoqchi
bo‘lsang, sen o‘zing bo‘l. Chunki shunchalik ko‘p niqob
almashtirganingdan odamlar seni boshqa inson deb o‘ylab
qolganlar.
Umar Muxtor at-Tvittriy: “Biz sukutni bilmaydigan xalqmiz.
Gap sotamiz yoki o‘lamiz11”. Bu yerda Umar Muxtor singari buyuk qahramonga taqlid qilib, nomini shunday qo‘yib olgan
Twitter (taxallusdagi at-Tvittriy o‘zlashma shakli) foydalanuvchisining gapi kesatiq sifatida
Men tan olaman, hayotimda sodir bo‘lgan eng go‘zal ish bu –
sensan, sening hayotingdagi eng yomon ish bu – menman.
Kitoblarini nashr qiladiganlar otalari Odam haqida unga oqlik
qildilar. U zot jannat varaqlaridan jinsiy a’zolarini berkitish
uchun foydalangan bo‘lsa, ular bosmaxona varoqlarini
“avrat”larini ko‘rsatish uchun ishlatishyapti.
Biz solishtirish janggida yutishda, tatbiq etish janggida esa
mag‘lubiyatda bardavom bo‘lgan arablarga o‘xshaymiz.
Bunga sabab har qanday masalga bizning munosabatimiz
bittaligi: “Mening huquqim qani. Mening hech qanday
majburiyatim yo‘q.”.
keltirilmoqda. Aslida, Umar Muxtor quyidagicha aytgan: “Biz taslim bo‘lmaymi. Yo g‘alaba
qozonamiz, yo o‘lamiz”.
Onajon. Qo‘lingizni dunyo bolalari boshi uzra siypalab chiqing.
Zero onasi siz bo‘lmagan har go‘dak yetimdir.
Barchamiz mahbusmiz. Lekin ba’zilarimiz qamoqda,
ba’zilarimiz vatanda tutqunmiz.
Mutolaa boshqalar fikrining muvaffaqqiyatini senga taqdim
qiladi. Ammo afsuski, u seni shaxsiy fikrlashingni ozaytirib
qo‘yadi.
Ba’zi tanqidchilar matnni asalari ko‘zi bilan o‘qib undan nektar
uyi qidirishadi.
Ba’zilari esa xato topish uchun pashsha ko‘zi bilan o‘qishadi.
Ular xuddi izquvarlikni qoyilmaqom bajarishni da’vo qiluvchi
ko‘rga o‘xshaydilar.
Ortdan zarba berish juda ham og‘riqli.
Biroq biz qay biri og‘riqliroq ekanini aniq bila olmaymiz: zarb
ta’mimi yoki xiyonat..
Biz unutmaymiz, balki o‘zimizni unutgan qilib ko‘rsatamiz.
Chunki ular bizni og‘riqlarimiz, qayg‘ularimiz, xatolarimiz,
shiorlarimiz-u o‘tmish xotiralarimiz bilan qabul qilishmaydi.
O‘qituvchi meni bir soatda men yashaydigan yerning bo‘lagi
“Vatan” deb atalishiga ishontirdi. Men esa bu vatanni o‘ttiz
yildan beri “inson” ekanimga ishontira olmadim.
Biz peshqadam sanoatchi millatmiz. Har birimizning
ko‘ksimizda qahr ishlab chiqaruvchi “zavod” bor.
Bitta do‘st mingta dushman qila olmaydigan narsani qalbingda
qiladi.
Yaxshi o‘quvchi yaxshi yozuvchidan ancha muhimroq.
Yo‘qligingda yarim finjon qahva ichdim, yarimta tamaki
chekdim va yarimta matn yozdim, shunchaki, sensiz yarimta
ekanimni bilishing uchun...
Odamlar dinlarining yarmi komil bo‘lishi uchun turmush
qurishadi. Lekin ba’zi er-xotinlar o‘zlaridagi (yagona) yarimtani
ham ajratishadi.
Tez suratda nafasingni rostlab olishing kerak. Bu sayyoraning
havosi tozalash uchun shoshilinch zaruratda.
Har kuni asos (prinsip)larini o‘zgarituvchilar bir kun ham asosi
bo‘lmagan shaxslardir.
Birortasi “biz o‘rmonda yashaymiz”, deb o‘ylamasligi uchun
ham yerga bitta daraxt ekishni xohlayman.
Dengiz suvini chuchuklashtirish uchun katta mablag‘
sarflayaptilar. Men esa barmog‘ingni dengizga botirishing
yetarli bo‘lishini ularga aytdim.
Biz toshbag‘irlik bilan bosayotgan bu tuproq naqadar buyuk.
Oxir-oqibat, oq bo‘lgan farzandini bag‘riga bosgan onaga
o‘xshab, bizni muloyimlik bilan quchoqlaydi.
Onamning quchog‘idan boshqa barcha yaxshi ko‘rgan
boshpanalarim teshik xotiramdan to‘kildi.
Mol yog‘i, shakar, guruch va o‘simlik yog‘i narxlari o‘sishda
davom etyapti.
Bu yerda narxi tushadigan yagona narsa faqat insondir.
Yaxshi o‘qimaydigan teskari o‘qiydigandan ming chandon
yengilroq.
Qahvaning achchiq ta’midan rohatlanib haqiqat achchig‘idan
qochishimiz g‘irt irqchilikdir.
Shaytonlarning ishini tadabbur qilishimiz juda oson. Ammo
insonlardan bizni saqlashi uchun sodiq qalb bilan Alloh tomon
“qochish”imiz kerak.
Tarixdagi eng katta davlat “arab voizlik davlati”dir.
U sharqda Imru'ul Qays “tomog‘i”dan, g‘arbda Mutanabbiy
“tomog‘i”gacha, shimolda Shanfro tomog‘idan, janubda Axtal12
“tomog‘i”gacha “cho‘zilgan”.
O‘sha kundan arablarning gapi kengayib, davlatlari torayyapti.
Unga dedim: “Ey ishboshi. Kechani na bir qonunbuzar, na unga
vosita va na fasod bo‘lmagan vatanda o‘tkazdik”. U dedi:
“Tungi zikrlarni qilib olinglar. Zero bu tushdagi orzudir”.
Bu hali qayg‘umning hammasi emas. Shunchaki, qo‘limdan
kelgancha yig‘ladim, xolos.
Mendan so‘radi:
- Ahvoling qanday.
Imruul Qays, Mutanabbiy, Shanfaro va Axtal – mashhur arab shoirlari.
Men javob berdim:
- Charchagan va mahzunman. Shu ikki javob (charchoq va
mahzunlik)dan birini mendan aritadigan do‘st bilan bog‘lanishni
istayman.
Qafasdagi chumchuq ovchilarning miltig‘idan omonda. Lekin
bor kuchi bilan ozod bo‘lmoqqa intiladi. Chunki u daraxt
shoxida turib o‘q yeb o‘lmoq, har kuni qafasdagi xorlikdan
go‘zalroq ekanini biladi.
“Agar sening itda bir ishing bo‘lsa, unga janob deb murojaat
qil.”
Mana shunday maqollar bizni bir hovuch yaltoqilarga aylantirdi.
Itlar bo‘lsa, o‘zlarining janob ekanlariga ishona boshlashdi.
Ayol kishi bilan baxtli bo‘lish uchun Ayyubning sabri va
Ya’qubning ko‘rligiga ega bo‘lmoq kerak.
Ayol kishini baxtli qilish uchun Luqmonning hikmati va
Qorunning mol-dunyosiga ega bo‘lmoq kerak.
Quduq yonginasida tik turib, suv ichish uchun qaddini
bukmagan daraxtning o‘limi naqadar go‘zal.
